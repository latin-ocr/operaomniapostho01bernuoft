1403 ADMONITIO IN OPUSCULUM X. 1404

Verum cum Bernardus Hugone Victorino rogante, adversarii auctoris, cujus nomen tacuerat
Hugo ‚ nec Bel-nardus ipse sciebat ‚ assertionibus responderit ; de alio quam de Hugone Farsito ‚
cujus sententiam et nomen haud ignorabat Bernardus , sequens epistola intelligenda forsan
nonnullis videbitur. Quanquam reponi potest, collationem illam, de qua Bernardus agit in epi-
stola trigesima quinta ‚ esse fortasse posteriorem hac epistola septuagesima septima, quam cum
scriberet Bernardus , nondum rescierat quis esset auctor illius sententiae ‚ quam hae in epistola
impugnat. Utut sit ‚ haec epistola non est contra Abaelardum ‚ cujus nomini haud pepercisset
Hugo : tametsi Abaelardus quaedam habet affinia iis, quae carpit hoc in loco Bernardus. De
tempore scriptae epistolae id tantum asserere possumus ‚ eam ante annum 1142 ‚ quo mortuus
est magister Hugo Victorinus , scriptam fuisse.

 

